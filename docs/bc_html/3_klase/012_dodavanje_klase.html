<!DOCTYPE html>

<html lang="sr-Cyrl">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="viewport" content="width=device-width, initial-scale=1" />

    <title>Додавање нове класе у пројекат &#8212; Програмирање III за информатичке профиле у електротехничким школама</title>
    <link rel="stylesheet" type="text/css" href="../_static/pygments.css?v=d1102ebc" />
    <link rel="stylesheet" type="text/css" href="../_static/alabaster.css?v=1a86bfbc" />
    <link rel="stylesheet" type="text/css" href="../_static/copybutton.css?v=76b2166b" />
    <link rel="stylesheet" type="text/css" href="../_static/notes.css?v=5369589b" />
    <link rel="stylesheet" type="text/css" href="../_static/multiple-choice.css?v=df6f2113" />
    <link rel="stylesheet" type="text/css" href="../_static/fill-in-the-blank.css?v=18d67449" />
    <link rel="stylesheet" type="text/css" href="../_static/sphinx-design.min.css?v=87e54e7c" />
    <link rel="stylesheet" type="text/css" href="https://fonts.googleapis.com/css?family=Source+Sans+Pro" />
    <script data-url_root="../" id="documentation_options" src="../_static/documentation_options.js?v=de1d9f27"></script>
    <script src="../_static/doctools.js?v=888ff710"></script>
    <script src="../_static/sphinx_highlight.js?v=4825356b"></script>
    <script src="../_static/clipboard.min.js?v=a7894cd8"></script>
    <script src="../_static/copybutton.js?v=f281be69"></script>
    <script src="../_static/notes.js?v=f5c030f5"></script>
    <script src="../_static/multiple-choice.js?v=5417ff0d"></script>
    <script src="../_static/fill-in-the-blank.js?v=9c804142"></script>
    <script src="../_static/../_platform/petljaRTBundle.js?v=1b63c3ef"></script>
    <script src="../_static/../_platform/content.js?v=68d29ad7"></script>
    <script src="../_static/design-tabs.js?v=f930bc37"></script>
    <link rel="index" title="Index" href="../genindex.html" />
    <link rel="next" title="Разлика између класе и структуре" href="013_razlika_class_struct.html" />
    <link rel="prev" title="Статички чланови и статичке класе" href="011_staticki.html" />
   
  <link rel="stylesheet" href="../_static/custom.css" type="text/css" />
  

  
  

  </head><body>
  

    <div class="document">
      <div class="documentwrapper">
          

          <div class="body" role="main">
            
  <section class="tex2jax_ignore mathjax_ignore" id="id1">
<h1>Додавање нове класе у пројекат<a class="headerlink" href="#id1" title="Permalink to this heading">¶</a></h1>
<p>На почетку је речено да је класа <code class="docutils literal notranslate"><span class="pre">Program</span></code> место где се поставља почетна логика
програма и да је за веће апликације препоручљиво је да се логика распореди у
више класа, а да класа <code class="docutils literal notranslate"><span class="pre">Program</span></code> садржи само кôд за иницијализацију и покретање
апликације. Додатне класе можеш дефинисати у истом <code class="docutils literal notranslate"><span class="pre">.cs</span></code> фајлу у којем се
налази и класа <code class="docutils literal notranslate"><span class="pre">Program</span></code>, али ако је број и садржај тих класа велик, фајл ће
постати јако непрегледан. Решење је да додатне класе у оквиру истог пројекта
дефинишеш у засебним фајловима. Ова пракса је кључна за одржавање чистог,
организованог и скалабилног кода.</p>
<p>Када су класе у засебним фајловима, сваки фајл има јасну и одређену сврху. Ово
олакшава читање и разумевање кода, како за тебе, тако и за друге који раде на
истом пројекту. Раздвајање класа у више фајлова омогућава бржу навигацију кроз
пројекат. Можеш лакше пронаћи и модификовати одређену класу без потребе да се
крећеш (скролујеш) кроз велики фајл који садржи више класа. Пројекат који је
организован са класама у засебним фајловима изгледа уредније и професионалније.
Именски простори и структуре директоријума могу се користити за додатну
организацију, што чини пројекат јаснијим и структуриран.</p>
<p>Када су класе у засебним фајловима, лакше је поново користити те класе у другим
пројектима. Можеш брзо идентификовати класе које су опште намене које можеш
искористити у различитим контекстима. У системима за контролу верзија (као што
је <em>Git</em>), промене у засебним фајловима су јасније и лакше за праћење. Ако се
све класе налазе у истом фајлу, конфликтне промене су чешће и теже за решавање.</p>
<p>Додавање нове класе у пројекат је једноставно и интуитивно. У Solution Explorer
прозору…</p>
<p><img alt="Solution Explorer" src="../_images/solution_explorer.png" /></p>
<p>…кликни десним кликом на назив пројекта (у овом примеру <code class="docutils literal notranslate"><span class="pre">MojaAplikacija</span></code>),
па одабери <code class="docutils literal notranslate"><span class="pre">Add</span></code> па <code class="docutils literal notranslate"><span class="pre">Class</span></code>:</p>
<p><img alt="Solution Explorer" src="../_images/solution_explorer2.png" /></p>
<p>Именуј фајл, односно класу, на пример <code class="docutils literal notranslate"><span class="pre">MojaKlasa.cs</span></code>…</p>
<p><img alt="Solution Explorer" src="../_images/solution_explorer3.png" /></p>
<p>…па кликни <code class="docutils literal notranslate"><span class="pre">Add</span></code>. Овим поступком си додао класу <code class="docutils literal notranslate"><span class="pre">MojaKlasa</span></code> у свој пројекат
у засебном фајлу:</p>
<p><img alt="Solution Explorer" src="../_images/solution_explorer4.png" /></p>
</section>


          </div>
          
      </div>
      <div class="clearer"></div>
    </div>
    <div class="footer">
      
      
    </div>

    

    
  </body>
</html>