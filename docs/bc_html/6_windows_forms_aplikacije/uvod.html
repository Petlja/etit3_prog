<!DOCTYPE html>

<html lang="sr-Cyrl">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="viewport" content="width=device-width, initial-scale=1" />

    <title>Увод &#8212; Програмирање III за информатичке профиле у електротехничким школама</title>
    <link rel="stylesheet" type="text/css" href="../_static/pygments.css?v=d1102ebc" />
    <link rel="stylesheet" type="text/css" href="../_static/alabaster.css?v=1a86bfbc" />
    <link rel="stylesheet" type="text/css" href="../_static/copybutton.css?v=76b2166b" />
    <link rel="stylesheet" type="text/css" href="../_static/notes.css?v=5369589b" />
    <link rel="stylesheet" type="text/css" href="../_static/multiple-choice.css?v=df6f2113" />
    <link rel="stylesheet" type="text/css" href="../_static/fill-in-the-blank.css?v=18d67449" />
    <link rel="stylesheet" type="text/css" href="../_static/sphinx-design.min.css?v=87e54e7c" />
    <link rel="stylesheet" type="text/css" href="https://fonts.googleapis.com/css?family=Source+Sans+Pro" />
    <script data-url_root="../" id="documentation_options" src="../_static/documentation_options.js?v=de1d9f27"></script>
    <script src="../_static/doctools.js?v=888ff710"></script>
    <script src="../_static/sphinx_highlight.js?v=4825356b"></script>
    <script src="../_static/clipboard.min.js?v=a7894cd8"></script>
    <script src="../_static/copybutton.js?v=f281be69"></script>
    <script src="../_static/notes.js?v=f5c030f5"></script>
    <script src="../_static/multiple-choice.js?v=5417ff0d"></script>
    <script src="../_static/fill-in-the-blank.js?v=9c804142"></script>
    <script src="../_static/../_platform/petljaRTBundle.js?v=1b63c3ef"></script>
    <script src="../_static/../_platform/content.js?v=68d29ad7"></script>
    <script src="../_static/design-tabs.js?v=f930bc37"></script>
    <link rel="index" title="Index" href="../genindex.html" />
    <link rel="next" title="Израда пројекта" href="izrada_projekta.html" />
    <link rel="prev" title="Windows Forms апликације" href="index.html" />
   
  <link rel="stylesheet" href="../_static/custom.css" type="text/css" />
  

  
  

  </head><body>
  

    <div class="document">
      <div class="documentwrapper">
          

          <div class="body" role="main">
            
  <section class="tex2jax_ignore mathjax_ignore" id="id1">
<h1>Увод<a class="headerlink" href="#id1" title="Permalink to this heading">¶</a></h1>
<p>До сада си научио много о програмирању, али су све апликације које си креирао
биле у текстуалном режиму тј. извршавале су се у командној линији или конзоли
оперативног система, на пример у <em>Command Prompt</em>-у или <em>PowerShell</em>-у. Каже се
да те апликације имају текстуални кориснички интерфејс, односно интерфејс
командне линије (енгл. <em>Command Line Interface - CLI</em>). У кругу ИТ
професионалаца <em>CLI</em> апликације се и даље свакодневно користе и представљају
незаменљиве алате за систем администраторе и програмера. Међутим, просечан
корисник рачунара вероватно никада неће задавати текстуалне команде оперативном
систему, нити користити апликације у командној линији.</p>
<p>Пре четрдесете година, 1984. године, појавио се <em>Macintosh</em>, први масовно
комерцијално доступан рачунар са графичким корисничким интерфејсом (енгл.
<em>Graphical User Interface - GUI</em>), а годину дана касније представљен је и
оперативни систем <em>Windows</em> за персоналне рачунаре. Ови догађаји променили су
начин на који корисници користе рачунаре. Задавање команди и унос података
искључиво тастатуром замењен је радом са визуелним елементима попут икона,
прозора, менија, дугмади и других контрола. Тако је миш, поред тастатуре,
постао основни улазни уређај за персоналне рачунаре.</p>
<p>Временом се графички кориснички интерфејс мењао и представљани су разни
показивачки уређаји попут трекбола (енгл. <em>Trackball</em>), тачпеда (енгл.
<em>Touchpad</em>), стилуса (енгл. <em>Stylus</em>) и графичких табли за цртање (енгл.
<em>Graphics Drawing Tablet</em>). Значајан корак у развоју графичких корисничких
интерфејса била је и појава екрана на додир (енгл. <em>Touchscreen</em>) на мобилним
уређајима. Поред свих иновација, улепшаног дизајна, анимација и других ефеката,
принцип рада у графичком корисничком окружењу остао је исти. Апликације се
извршавају у прозорима. У прозорима се налазе одређене контроле попут дугмади,
оквира за унос текста, менија итд. Интеракцијом корисника са контролама
региструју се догађаји у оперативном систему, на пример догађај клика миша на
дугме или догађај одабира ставке у менију.</p>
<p>Твој задатак биће:</p>
<ul class="simple">
<li><p>да дефинишеш <strong>својства</strong> контрола (да дизајнираш <em>GUI</em>) и</p></li>
<li><p>да дефинишеш <strong>догађаје</strong> контрола (да развијаш <em>GUI</em>, односно програмираш
функционалност апликације).</p></li>
</ul>
<p>Погледај изглед неке једноставне <em>Windows</em> апликације, на пример Калкулатора:</p>
<p><img alt="Калкулатор" src="../_images/calculator1.png" /></p>
<p>У насловној линији прозора налази се икона и назив, испод ње налази се мени,
испод њега простор за приказ бројева, па испод њега група дугмади. Ово би био
први део задатка приликом израде <em>GUI</em> апликација који подразумева дефинисање
својстава контрола. На пример, контрола у доњем левом углу је дугме, на којем
је исписан текст <code class="docutils literal notranslate"><span class="pre">0</span></code>. За то дугме дефинисана је његова ширина, висина и
координате, његова боја, фонт којим је исписан текст итд. Иако ти све ово
изгледа једноставно у односу на <em>класично програмирање</em>, дизајн корисничког
интерфејса и корисничког искуства (енгл. <em>UI/UX Design</em>) је важна област у
процесу развоја апликације. Постоје случајеви да добро дизајниране апликације
са лошом функционалношћу има више корисника него лоше дизајнирана апликација са
одличном функционалношћу.</p>
<p>Након постављања контрола и дефинисања њигових својстава, следи други део
задатка - дефинисање догађаја, тј. програмирање функционалности апликације. На
пример, ако у апликацији Калкулатор поставиш показивач мише преко дугмета <code class="docutils literal notranslate"><span class="pre">0</span></code>
промениће се његова боја, што представља догађај постављања показивача миша
преко контроле:</p>
<p><img alt="Калкулатор" src="../_images/calculator2.png" /></p>
<p>Ако кликнеш на дугме <code class="docutils literal notranslate"><span class="pre">0</span></code>, док се у простору за приказ бројева налази <code class="docutils literal notranslate"><span class="pre">0</span></code>, неће
се десити ништа. Ако кликнеш на дугме <code class="docutils literal notranslate"><span class="pre">0</span></code>, а у простору за приказ бројева
постоји макар једна унета цифра различита од нуле, онда ће се дописати једна
нула, што представља догађај клика миша на контролу. Ако кликнеш десним
тастером миша на дугме <code class="docutils literal notranslate"><span class="pre">0</span></code> неће се десити ништа, што значи да није дефинисан
догађај десног клика миша на контролу итд.</p>
<p>Пре него што почнеш са развојен GUI апликација, неопходно је да у развојном
окружењу креираш адекватно решење и у оквиру њега нови пројекат, слично као што
си то радио за CLI апликације. Када креираш нови пројекат, и први и други део
задатка моћићеш да решаваш на више начина, што ће бити тема у наредним
лекцијама.</p>
</section>


          </div>
          
      </div>
      <div class="clearer"></div>
    </div>
    <div class="footer">
      
      
    </div>

    

    
  </body>
</html>