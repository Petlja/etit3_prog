# Енкапсулација

Енкапсулација је одлика ООП која омогућује контролу приступа члановима класе.
Представља један од основних принципа објектно-оријентисаног програмирања.
Реализује се коришћењем **модификатора приступа** (енгл. *Access Modifiers*).
Сви чланови класе имају дефинисан **ниво приступачности**. Он контролише да ли
се члан класе може користити од стране кода у оквиру истог или различитог
склопа. Склоп (енгл. *Assembly*) може бити извршни *.exe* фајл или библиотека
динамичких веза тј. *.dll* фајл, настао једним компајлирањем једног или више
изворних C# фајлова, тј. *.cs* фајлова.

Постоје следећи модификатори приступа:

* `public`,
* `private`,
* `protected`,
* `internal`,
* `protected internal`,
* `private protected` и
* `file`.

Ниво приступачности члановима класа најлакше се може представити следећом
табелом:

| Локација                       | `public` | `protected internal` | `protected` | `internal` | `private protected` | `private` | `file` |
|--------------------------------|--------|--------------------|-----------|----------|-------------------|---------|------|
| У фајлу                        | ✔️        | ✔️                    | ✔️           | ✔️          | ✔️                   | ✔️         | ✔️      |
| У класи                        | ✔️        | ✔️                    | ✔️           | ✔️          | ✔️                   | ✔️         | ❌      |
| Изведена класа, исти склоп     | ✔️        | ✔️                    | ✔️           | ✔️          | ✔️                   | ❌         | ❌      |
| Не-изведена класа, исти склоп  | ✔️        | ✔️                    | ❌           | ✔️          | ❌                   | ❌         | ❌      |
| Изведена класа, други склоп    | ✔️        | ✔️                    | ✔️           | ❌          | ❌                   | ❌         | ❌      |
| Не-изведена класа, други склоп | ✔️        | ❌                    | ❌           | ❌          | ❌                   | ❌         | ❌      |

Вероватно се питаш зашто би се ограничавао ниво приступа члановима класе?
Зар није најбоље све чланове класе учинити доступним свима и свуда? Одговор је
једноставан - није! Неки од много разлога су:

* **Скривање детаља имплементације**: Ограничавањем приступа члановима класе,
скривају се детаљи имплементације класе од спољног утицаја. Тиме се спречавају
други делови програма да директно приступају члановима класе или их мењају, што
чува целовитост и конзистентност података. На пример, ако на основу вредности
страница `a` и `b` треба да израчунаш
* **Побољшање безбедности**: Ограничавање приступа најосетљивијим деловима кода
смањује се ризик од неовлашћене манипулације подацима. На пример, нема потребе
да се из сваког дела програма приступа корисничким подацима за аутентификацију
(корисничка имена, хеш вредности лозинки и сл.) - то је чак изузетно ризично!
Могућност приступа тим подацима треба да има само класа која се бави
аутентификацијом корисника.
* **Олакшавање одржавања и развоја**: Контрола приступа чини класу модуларном и
омогућава извршавање измена унутар класе без утицаја на друге делове програма.
Промене у интерним детаљима класе могу се вршити без потребе за изменама у коду
који користи ту класу. НАПИШИ ПРИМЕР!
* **Флексибилност и поновна употреба кода**: Интерфејс за интеракцију са класом
тј. јавни чланови, омогућавају сакривање детаља имплементације тј. приватне
чланове. Флексибилност се огледа у омогућавању измене имплементације класе без
утицаја на остале делове програма који ту класу користе. Поновна употреба кода
се огледа у томе што се једном написана и тестирана класа може користити у
различитим деловима програма без потребе за поновним писањем и тестирањем. 
* **Спречавање неочекиваног понашања**: Контрола приступа члановима класе може
спречити случајне или намерне измене података, које доводе до неочекиваног
понашања програма. НАПИШИ ПРИМЕР!
