# Лоше праксе приликом коришћења изузетака

Током изучавања претходних лекција, вероватно си добио идеју да помоћу
изузетака можеш да контролишеш ток извршавања програма. На пример, ако је бачен
изузетак уради нешто, а у супротном уради нешто друго.
**Никада немој да користиш изузетке као механизам за контролу тока програма!**
Изузетке користи искључиво за обраду грешака које се јављају током извршавања
програма. Користи их мудро када су неопходни - у изузетним ситуацијама.

**Труди се да могуће грешке прецизираш.** Хватање сувише општих изузетака, нпр.
`Exception` изузетака, може сакрити проблеме и отежати отклањање грешака.

**Немој да игноришеш изузетке.** Хватање изузетка и затим не предузимање
никакве акције може да доведе до неочекиваних понашања програма.

**Немој да бацаш изузетке прекомерно.** Изузеци су "скупа" операција, па
прекомерно бацање изузетака може да доведе до лоших перформанси. Увек покушај
да решиш потенцијалне проблеме и на неки други начин.

**Немој да бацаш изузетке уместо да враћаш резултате.** Изузеци нису замена за
регуларне повратне вредности. Такође, изузетке не треба да користиш као
повратне вредности или параметре када треба да буду бачени.
