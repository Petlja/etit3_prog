# Својства и догађаји форме

У претходној лекцији мењао си одређена својства форме у `Properties` прозору,
дефинисао си неке догађаје и у тим догађајима мењао својства форме у самом
коду. Детаљан опис свих својстава и догађаја класе `Form` налази се у званичној
[документацији](https://learn.microsoft.com/en-us/dotnet/api/system.windows.forms.form?view=netframework-4.8) и нема потребе приказивати га на овом месту.

Форму можеш посматрати као основни градивни елемент стандардних *Windows*
апликација. На форми се постављају друге компоненте, односно контроле, попут
дугмади, лабела, оквира за текст итд. Прва ствар о којој требаш размишљати када
започнеш нови Windows Forms App пројекат је форма.
