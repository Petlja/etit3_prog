# Заједничка својства, догађаји и методе

У *Windows Forms App (.NET Framework)* пројектима контроле имају различита
својства, догађаје и методе које омогућавају њихово понашање и интеракцију са
корисником. Одређена својства, догађаји и методе су специфичне за одређену
контролу, док су остала заједничка код већине контрола.

Нека од заједничких својстава које ћеш често користити су...

* `Name`: Име контроле, коришћено за њену идентификацију у коду.
* `Text`: Текст приказан у контроли (на пример, текст у дугмету).
* `Enabled`: Одређује да ли је контрола омогућена или онемогућена.
* `Visible`: Одређује да ли је контрола видљива или скривена.
* `Location`: Координате горњег левог угла контроле у односу на њен контејнер
(обично у односу на горњи леви угао форме).
* `Size`: Величина контроле.
* `BackColor`: Боја позадине контроле.
* `ForeColor`: Боја текста контроле.
* `Font`: Фонт текста у контроли.
* `Anchor`: Одређује положај контроле у односу на њен контејнер.
* `Dock`: Одређује положај контроле у односу на ивице њеног контејнера.
* `TabIndex`: Редослед табулатора који одређује редослед фокуса приликом
коришћења `TAB` тастера.
* `TabStop`: Одређује да ли контрола може добити фокус приликом коришћења `TAB`
тастера.

...неки од заједничких догађаја су...

* `Click`: Јавља се када корисник кликне на контролу.
* `DoubleClick`: Јавља се када корисник двапут кликне на контролу.
* [Догађаји миша](./dogadjaji_misa.md).
* [Догађаји тастатуре](./dogadjaji_tastature.md).
* `TextChanged`: Јавља се када се промени текст контроле.

...и неке од заједничких метода су:

* `Focus()`: Ставља фокус на контролу.
* `Show()`: Приказује контролу.
* `Hide()`: Сакрива контролу.
* `Refresh()`: Поново исцртава контролу.
* `PerformClick()`: Симулира корисников клик на контролу.
* `Select()`: Означава контролу и доводи је у фокус.
* `Update()`: Примењује све промене контроле, без ажурирања форме.
* `Invalidate()`: Проглашава контролу неважећом, приморавајући је да се поново
исцрта.

Значи, ово су само одређена својства, догађаји и методе које ћеш често
користити приликом рада са већином контрола. Неке од контрола које ћеш
користити можда немају дефинисано ни једно од наведених својстава,
догађаја или метода (нпр. контрола `Timer`), док неке друге контроле имају сва
наведена својства, догађаје и контроле.
